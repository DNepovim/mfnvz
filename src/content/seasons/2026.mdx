---
date: 2026-06-19
fbEventLink: https://fb.me/e/6HGCR4gqB
cover: https://res.cloudinary.com/dmrttsxoq/image/upload/v1767705395/DDNPH-JP-7007_fe0bu5.jpg
claim: "Stejně jako loni, předloni a rok před tím i letos naší zahradou proteče trochu muziky a hodně piva. Kdo vám k pojídání klobás bude hrát se dozvíte časem. Zatím si umyjte půllitry."
---

## Aktuality

sledujte v [události na facebooku](https://fb.me/e/6HGCR4gqB).

## Harmonogram

- 17:00 – otevřeme branku
- 18:00 – vypukne muzika
- 22:00 – táborák

## Za kolik to bude?

Vstupné, stravné a ubytné… dobrovolné. Máte moc? Dejte moc. Máte málo?
Dejte málo. Nemáte nic? Nedávejte nic. Tak jednoduché to je.

## Co s sebou?

Chceš-li pít, vem si sklenici či hrnek. Chceš-li jíst, vem si misku a
příbor. Žádné jednorázové ptákoviny na místě nebudou. Proč bychom také
kupovali něco, co máte všichni doma, že? A pokud rád vaříš, pečeš, či
jinak připravuješ pokrmy, neboj se přinést něco na ochutnání na náš
řevnicko-švédský stůl.

## Bude co pít? Bude co jíst?

Ano. I letos dovalíme sud piva z řevnického pivovaru. I nějaká limonáda
bude. A budeme grilovat klobásy z [řevnického Řeznictví](https://www.facebook.com/reznictvi.revnice/).

## Mohu u vás přespat?

Ano! A budeme rádi. Spacák si můžete rozložit kdekoli na zahradě a i v
domě se místo najde. Stan bude také kde postavit. V sobotu můžete vyrazit
na výlet. Třeba na [Babku](https://mapy.cz/s/hufosecago).
Úschova zavazadel v domě po celý den je v ceně.

## A co děti?

Máme na zahradě pískoviště, dětský hrad s klouzačkou a pro ty starší
skvělý ořech. A třeba se vám podaří domluvit s někým, kdo vám je chvíli
pohlídá.

## A co psi?

Nejméně jeden na zahradě určitě bude. Labrador jménem Bady. S jinými psy
vychází nanejvýš dobře. Klidně mu přiveďte kamarády.

## Kde ta zahrada vlastně je?

V Řevnicích. [Žižkova 257](https://mapy.cz/s/cagafosesu).

## A kdo tam tedy bude hrát?

To se dozvíte nejdřív v květnu.
