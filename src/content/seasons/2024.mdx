---
date: 2024-06-14
fbEventLink: https://fb.me/e/7xDjv46p7
cover: https://res.cloudinary.com/dmrttsxoq/image/upload/v1767744011/Maly_festival-J_Proch_zka-94_ljjgrg.jpg
claim: Pro veliký úspěch vás zveme na druhý pokus o muzicírování na naší velké zahradě. Pozvěte i své kamarády a jejich kamarády.
bands:
  - "Cermaque"
  - "Kongruence"
  - "Chouette"
---

## Kdo tam hrál?

![Jaksi saxy](https://res.cloudinary.com/dmrttsxoq/image/upload/v1767742933/Maly_festival-J_Proch_zka-7_ofoqkv.jpg)

## [Jaksi saxy](https://www.jaksisaxy.cz/)

Loni se nám stávalo, že v čase, kdy se jeden hudebník balil a další rozbaloval, bylo ticho, které se dalo využít k družnému hovoru.

To letos možné nebude. V těchto prostojích se totiž budou na náhodných místech naší zahrady vyskytovat tito čtyři lidé se saxofony.

---

![Eliška Sýkorová](https://res.cloudinary.com/dmrttsxoq/image/upload/v1767743105/Maly_festival-J_Proch_zka-31_l9k2o0.jpg)

## [Eliška Sýkorová](https://www.eliskasykorova.cz/)

Eliška Sýkorová u nás už loni zpívala šanson s Trio Chouette.

Letos vystoupí sama se svými autorskými písněmi.

Poetická písničkářka s klavírem a akordeonem. Vystupuje nejčastěji sólově na menších klubových scénách. Pravidelně se objevuje také na festivalech (Boskovice, Cool V Plotě, Festival osamělých písničkářů). V roce 2018 vystoupila na Přehlídce písničkářských osobností v klubu Kaštan v Praze, pořádané kolektivem hudebníků a hudebních publicistů (Jan Burian, Petr Linhart, Petr Váša, Anna Mašátová, Antonín Kocábek). V létě 2017 se vydala spolu s písničkářem Janem Řepkou na desetidenní Slovenskou cyklotúru, kdy si oba muzikanti vezli přímo na kole všechno své vybavení a cestou ze Štrby do Košic odehráli celkem pět koncertů.

---

![Triumf](https://res.cloudinary.com/dmrttsxoq/image/upload/v1767743190/Maly_festival-J_Proch_zka-39_gxawmb.jpg)

## Triumf

O to, aby to letos nebylo tak měkké jako loni, se postarají tři mladí lidé z Veltrus. Říkají si Triumf a toto o nám o sobě napsali:
Jsme trojka nevídaných mladých talentů. Hrajeme vlastní hudbu s tematikou života & naděje v žánru rock.

Takže to znamená, že letos budou i bicí. A ne jedny.
(teda vlastně budou jedny, ale používat je budou dvě kapely)

O tom ale později...

---

![Kongruence](https://res.cloudinary.com/dmrttsxoq/image/upload/v1767743519/Maly_festival-J_Proch_zka-62_yqyw20.jpg)

## [Kongruence](https://www.kongruence.cz)

Kapela Kongruence je jedním z důvodů vzniku našeho festiválku a proto jsme se ji rozhodli pozvat i letos.

Tereza se pět dní před vystoupením vrátí ze Španělska, kde byla přes čtyři měsíce. Bude to tedy taková hispánsko-česká folková jam session.

---

![Kapela co nemá jméno, ale má bicí i synťák](https://res.cloudinary.com/dmrttsxoq/image/upload/v1767744022/Maly_festival-J_Proch_zka-93_anaqjv.jpg)

## Kapela co nemá jméno, ale má bicí i synťák

O poslední kapele, která u nás vystoupí, toho moc nevíme.

Název zatím nemají, ale zato mají bicí. A synťák. Zahrají nám několik přejatých písní a snad i jednu svou.

Kapela vznikla z učitelů hudby v DDM na Praze 6.

---
