---
date: 2025-06-13
fbEventLink: https://fb.me/e/3aKjFh135
cover: https://res.cloudinary.com/dmrttsxoq/image/upload/v1767705395/DDNPH-JP-7007_fe0bu5.jpg
claim: Třetí ročník našeho skvělého festivalu. I letos zazní kapela, která dřív jinde nezazněla. I letos zazní žánr, který u nás dřív nezazněl. I letos zazní kapela Kongruence. Zatím si umyjte půlitry.
bands:
  - "Melamed Klezmer Band"
  - "Kongruence"
  - "V procesu"
  - "Audio Attaché"
---

## Kdo tam hrál?

![Melamed Klezmer Band](https://res.cloudinary.com/dmrttsxoq/image/upload/v1767705623/DDNPH-JP-6295_dfsgfv.jpg)

### [Melamed Klezmer Band](https://harmonikar.net/melamed-klezmer-band/)

_Jindra, Kulich a Eliška hráli Šanson na prvním ročníku našeho festivalu. Elišku jsme pozvali i rok na to s jejími folkovými písničkami. Jindrovi a Kulichovi to bylo líto, tak jsme je pozvali letos. Bez Elišky. Ale s Ájou. Jo, a Kulich to celé zvučí._

Byl jednou jeden učitel. Učitel akordeonu. No prostě harmonikář. Učitel se řekne hebrejsky melamed. Náhoda tomu chtěla, že se tenhle melamed potkal s jednou paní, která měla léta doma ve skříni zapomenutý klarinet. A protože do mariáše musejí být tři, přizvali k sobě ještě jednoho melameda, který nosil v kapse karty. Tenhle melamed hrál náhodou na kytaru. A tak vznikl Melamed Klezmer Band, kapela, která si mezi pivem a partií mariáše zahraje nějakou tu vesele tklivou židovskou melodii.

---

![Kongruence](https://res.cloudinary.com/dmrttsxoq/image/upload/v1767705529/DDNPH-JP-6674_fabqho.jpg)

### [Kongruence](https://www.kongruence.cz)

_Pan domácí kdysi založil kapelu. A protože neměla kde hrát, založil i festival. Toto je ten festival a toto je ta kapela. Po dvou a půl letech stále nemá kde hrát, tak stále hraje tady._

Tři lidé na jednatřicet strun. Melancholické písně od lásky k filosofii a zase zpátky. Trochu folk a trochu taky ne…

---

![V procesu](https://res.cloudinary.com/dmrttsxoq/image/upload/v1767705494/DDNPH-JP-6774_fdrqqx.jpg)

###  V procesu

_Znáte to. Půjčíte kamarádovi akordeon, on vezme ženu a švagrovou a kapela je na světě. Klasický příběh, který má své vyústění na našem festivalu._

Tři rodinní příslušníci budou hrát a zpívat jemný indie bedroom pop a folk. O autentičnosti života a procesu. Z nástrojů zazní třeba kytara, basa, housle, akordeon, klavír, a šlapka.

---

![Audio Attaché](https://res.cloudinary.com/dmrttsxoq/image/upload/v1767705424/DDNPH-JP-6948_y6mfmm.jpg)

### [Audio Attaché](http://www.yannicksouth.com/aa/)

_To jsme takhle seděli s Ájou na mariáši a ona povídá, že zná výbornou kapelu plnou řevnických patriotů. Nakonec se ukázalo, že z Řevnic je jen jeden z nich a to ještě kdo ví. Ale výborná kapela to je. To zase ano._

Audio attaché je pražská indie kapela, dvě kytary, basa, trochu kláves a bicí. Její zvuk je charakteristický proplétáním zvukových ploch nad groovem rytmiky. Zásadní jsou české texty s originální poetikou a pohledem na svět.
